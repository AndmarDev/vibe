# docs/user-rules.md

## Vibe – Spelregler

Vibe är ett socialt musikspel där ni lyssnar på låtar, placerar dem rätt i tiden – och samlar kort.

Målet är enkelt:

Samla flest kort.

Detta dokument beskriver hur spelet spelas i praktiken.

Det är skrivet för spelare och fokuserar på hur spelet upplevs.
Den formella och normativa modellen definieras i dokument 01–08.

## Förberedelser

Varje spelare anger ett startår.
Detta blir ditt startkort och början på din tidslinje.

DJ (Disk Jockey) är den som spelar upp låten i rundan.
Creator börjar som DJ.
Därefter roterar DJ-rollen i den ordning spelarna gick med i spelet.

Om DJ inte kan fortsätta kan Creator ta över och driva rundan vidare.

Om någon lämnar spelet kan Creator ta bort den spelaren.
Spelet fortsätter med de Players som är kvar.

## Så fungerar en runda

Varje runda spelas på en låt.

1. DJ spelar låten.
2. Alla spelare – inklusive DJ – placerar låten i sin tidslinje och gissar titel och artist.

När alla är klara låses rundan och låten avslöjas.

## Reveal

Reveal sker i två steg.

1. **År** visas.
   Har du placerat låten rätt i din tidslinje får du ett kort.

2. **Titel och artist** visas.
   Har du inte redan fått kort, och gissat både titel och artist rätt, får du ett kort.

Har du rätt på **alla tre delar** (år, titel och artist) får du dessutom:

- ⭐ en stjärna på kortet
- +1 Joker

## Kort

Det finns tre typer av kort:

- **Startkort** – ditt första årtal.
- **Tidslinjekort** – läggs in i din tidslinje när du gissar rätt.
- **DJ-kort** – vinns när DJ får ett kort i sin egen runda. DJ-kort räknas som kort men placeras inte i tidslinjen.

Alla kort räknas lika när ni avgör vem som vinner.

## Hur du vinner kort

Du kan få **högst ett kort per runda**.

Korten delas ut under reveal (se ovan).

Om du är DJ i rundan och får ett kort blir det ett **DJ-kort**.
Om Creator har tagit över som DJ blir kortet istället ett **tidslinjekort**.

I alla andra fall blir kortet ett **tidslinjekort**.

## Jokrar

Jokrar är ett hjälpmedel när du gissar.

Du kan ha **högst 3** jokrar totalt.

Du kan använda **1 joker per delgissning**:

- **Tidslinje:** 1 joker visar rätt **decennium** (t.ex. 80-tal).
- **Titel:** 1 joker minskar alternativen från **10 till 3**.
- **Artist:** 1 joker minskar alternativen från **10 till 3**.

Om du är DJ på tur i rundan får du inte använda jokrar.

Om DJ byter låt innan rundan låses får du tillbaka de jokrar du använt på den låten.

## Spelets slut

När alla spelare varit DJ en gång är varvet slut.

Ni väljer då:
- spela ett varv till, eller
- avsluta spelet.

När spelet avslutas visas vem som samlat flest kort.

Den med flest kort vinner.

Vid lika många kort vinner den med flest ⭐-kort.

Om det fortfarande är lika delar spelarna segern.
